#Käyttöohje

Ohjelman käynnistyksen jälkeen uuden pelin aloittaminen onnistuu valitsemalla Peli-valikosta Uusi peli. Avautuvaan ikkunaan voi kirjoittaa oman nimensä, jolloin se tallentuu myös tuloslistaan. Nimi ei voi sisältää kaksoispistettä.

Peliruudukko on kukkaketo, joka on alussa tyhjä ja johon arvotaan yksi uusi kukka joka siirrolla. Kukkia liikutetaan nuolinäppäimillä. Näppäimenpainallus liikuttaa kaikkia kukkia nuolen suuntaan niin paljon kuin on mahdollista.

Kukat poistuvat laudalta, jos samassa rivissä tai sarakkeessa on kolme tai useampia samanvärisiä kukkia peräkkäin. Tällöin pelaaja saa pisteitä poistettujen kukkien värin ja lukumäärän perusteella. Pelissä on tavoitteena saada mahdollisimman paljon pisteitä.

Jos tietynväriset kukat törmäävät toisiinsa, ne yhdistyvät yhdeksi, uudenväriseksi kukaksi. Mahdolliset väriyhdistelmät ovat seuraavat:
sininen + punainen = liila
sininen + keltainen = vihreä
punainen + keltainen = oranssi
valkoinen + joku muu väri = kyseisen värin vaaleampi versio

Kaikki kukat eivät pysty yhdistymään keskenään. Esimerkiksi vaaleat värit eivät enää yhdisty muihin väreihin.

Peli päättyy kun ruudukko tulee täyteen, eikä mahdollisia siirtoja enää ole. Jos pelaajaan saama pistemäärä on parhaiden joukossa, se tallennetaan huipputulosten listaan.

Huipputuloksia voi tarkastella valitsemalla Peli-valikosta Huipputulokset.

Pelin voi sulkea valitsemalla Peli-valikosta Lopeta.  