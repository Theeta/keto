Ohjelman rakenteessa keskeisessä osassa ovat peli- ja käyttöliittymäoliot, jotka luodaan käynnistyksen yhteydessä. Molemmat myös tuntevat toisensa. Peli huolehtii peliin liittyvän ruudukon ja tuloslistan luomisesta. Käyttöliittymä taas luo käyttöliittymäelementit eli piirtoalustan, tulosikkunan, näppäimistönkuuntelijan, uusipelikuuntelijan ja lopetapelikuuntelijan. Näistä piirtoalusta, näppäimistönkuuntelija, uusipelikuuntelija ja tulosikkuna tuntevat myös pelin.

Pelin luoma tuloslista koostuu tulosolioista. Tuloslista huolehtii tulostiedoston lukemisesta ja siihen kirjoittamisesta. Ruudukko taas koostuu ruutuolioista, joista jokaisella on ominaisuus väri, joka ilmaistaan enumin väri avulla. Ruudukon ruuduilla on myös koordinaatit, jotka muuttuvat kun ruutuja liikutetaan johonkin enumin suunta määräämään suuntaan. Ruudukkoluokan metodit huolehtivat lähes kaikesta pelilogiikasta liikuttamalla ruutuja ja poistamalla ja lisäämällä niitä aina kun peli huomaa näppäimistönkuuntelijan avulla että on tehty siirto eli painettu jotakin nuolinäppäintä.
